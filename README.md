# Uvod v odkrivanje znanj iz podatkov, zapiski predavatelja

Zapiski nastajajo v okviru predmeta Uvod v odkrivanje znanj iz podatkov, ki poteka na dodiplomskem študiju programa Računalništvo in informatika na Univerzi v Ljubljani. Zapiske pišem kot priprave na predavanje in jih sproti dopolnjujem ter popravljam. Manjkajo še prav gotovo kakšne slike in predvsem citati na objavljena dela. Bralce prosim, da upoštevajo, da gre za delovno verzijo besedila. Kakršnikoli popravki ali poročanje o napakah so dobrodošli.

Predmet Uvod v odkrivanje znanj iz podatkov je nastal iz predmeta Poslovna inteligenca. Pri tem predmetu je pred časom sodeloval Janez Demšar, v njegovem delu, ki je obravnaval odločitvene sisteme pa tudi Vladislav Rajkovič. Oba sta prispevala k nastajanju gradiv za ta predmet, za kar se jima iskreno zahvaljujem. V Uvodu v odkrivanje znanj iz podatkov predavanj s področja podpore odločanja ni več in zato zapiski tudi ne vsebujejo teh poglavij.
